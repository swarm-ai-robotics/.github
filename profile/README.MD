Vizyon:
S.AI.R takımının vizyonu, hava araçları teknolojisinde yenilikçi bir yaklaşım sergileyerek, sabit kanatlı İHA'larda Android tabanlı cep telefonlarının görev bilgisayarı olarak entegrasyonunu sağlamak ve yazılım geliştirmektir. Teknolojik gelişmeleri yakından takip ederek, TEKNOFEST gibi uluslararası yarışmalarda yüksek dereceler elde etmeyi ve Yıldız Teknik Üniversitesi'nin adını ulusal ve global platformlarda duyurmayı hedefliyoruz. Yıldız Teknik Üniversitesi’nden Mekatronik Mühendisliği ve Matematik Mühendisliği bölümlerinden öğrenciler olarak, bu vizyonu gerçekleştirmek için multidisipliner bir yaklaşım benimsemekteyiz.
Misyon:
S.AI.R takımının misyonu, mühendislik ve matematiksel bilgi birikimimizi bir araya getirerek, sabit kanatlı İHA'lar için Android tabanlı cep telefonlarını etkili bir görev bilgisayarı olarak kullanmayı sağlamaktır. TÜBİTAK 2209 destekli projemizde, Android telefonların yüksek verimlilik ve düşük enerji tüketimi avantajlarından faydalanarak, yenilikçi ve düşük maliyetli görev bilgisayarları geliştirmeyi amaçlıyoruz. TEKNOFEST savaşan İHA yarışmasında, proje ekibimizin mühendislik ve matematiksel becerilerini sergilemeyi ve başarılı sonuçlar elde etmeyi misyon ediniyoruz. Bu hedef doğrultusunda, teknik ve pratik anlamda etkili ve sürdürülebilir çözümler geliştirmeye odaklanıyoruz.
